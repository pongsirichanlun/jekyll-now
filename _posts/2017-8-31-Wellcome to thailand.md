# 10 จังหวัดท่องเที่ยวไทยสุดฮิตแห่งปี 2559 จากเหนือจรดใต้
### อันดับที่ 1 กรุงเทพ
![alt text](https://content.skyscnr.com/11f7d45143d8986bdc656a94a73e6939/thailand-bangkok-grand-palace-gettyimages-498409754-news.jpg?resize=800px:99999px&quality=75 "Logo Title Text 1")

* เติบโต 49.29% เมื่อเทียบกับครึ่งแรกของปี 2558 มาวินอันดับแรกของเทรนด์เมืองท่องเที่ยวสุดฮิตย่อมหนีไม่พ้นกรุงเทพฯ ฟ้าอมรนครหลวงของไทย แหล่งความเจริญสูงสุดของประเทศ เมืองหลวงของชาติที่มีอายุกว่าสองร้อยปี เป็นที่ตั้งของสถานที่ประวัติศาสตร์ แหล่งความรู้ แหล่งวัฒนธรรม สถานบันเทิง แหล่งช้อปปิ้งและแหล่งอาหารมากมายชนิดที่หากคิดจะปักหลักเที่ยวกรุงเทพฯ ให้ทั่วแบบครบทุกมุมทุกแหล่งทุกแนว คุณคงต้องตั้งโปรแกรมกันเป็นหลักเดือน สถานที่ท่องเที่ยวแนะนำ เช่น สนามหลวง วัดพระแก้ว วัดอรุณ พระบรมมหาราชวัง เยาวราช ตลาดนัดจตุจักร ท่าเตียน สยามสแควร์ สีลม เอเชียทีคเดอะริเวอร์ฟร้อนท์

### อันดับที่ 2 เชียงใหม่
![alt text](https://content.skyscnr.com/7dba7d7770cc9c028af6cfbedb2543fb/thailand-chiang-mai-doi-suthep-gettyimages-485962114-news.jpg?resize=800px:99999px&quality=75 "Logo Title Text 2")

* เติบโต 64.01% เมื่อเทียบกับครึ่งแรกของปี 2558 จังหวัดท่องเที่ยวแดนเหนือที่ห้ามพลาด ศูนย์รวมศิลปวัฒนธรรมอันดีงามของล้านนา แถมยังเป็นที่ชมดอกไม้บานฤดูหนาวและที่เที่ยวชมทะเลหมอกของไทยอีกด้วย อีกทั้งในช่วงปีหลัง ๆ เชียงใหม่ก็จัดว่าเป็นที่เที่ยวของชาวฮิปและมีที่เที่ยวแนวชิลเอ้าท์-สโลว์ไลฟ์ ย่านร้านกาแฟ แกลอรี่ และถนนคนเดินที่น่าสนใจหลายเส้น สถานที่ท่องเที่ยวแนะนำ เช่น วัดพระธาตุดอยสุเทพ วัดพระสิงห์ วัดเจดีย์หลวง สวนสัตว์เชียงใหม่ เชียงใหม่ไนท์ซาฟารี กาดสวนแก้ว ถนนคนเดินเส้นต่าง ๆ ถนนนิมมานเหมินทร์




